<!DOCTYPE html>
<html lang="en">

<head>
  <meta charset="UTF-8" />
  <meta http-equiv="X-UA-Compatible" content="IE=edge" />
  <meta name="viewport" content="width=\, initial-scale=1.0" />
  <title>Chapter 20</title>
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Raleway:ital,wght@0,700;1,400&display=swap" rel="stylesheet">
  <style>
    p {
      text-indent: 20px;
    }
  </style>
  <link rel="stylesheet" href="css/ch.css" />
</head>
<header align="center">Blended-10</header>
<nav>
  <button class="back" onclick="window.location.href='ch19.html';">Back</button>
  <button class="home" onclick="window.location.href='../index.html';">Home</button>
  <button class="next" onclick="window.location.href='ch21.html';">Next</button>
</nav>

<body class="wrapper">
  <section>
    <h2 align="center">20. Розвиньте відчуття крайньої необхідності</h2>
    <p align="justify">
      Мабуть, найбільш помітною рисою високоефективних людей є орієнтація на
      дію, тобто вони поспішають виконати свої ключові завдання.
      Високопродуктивні люди виділяють час на те, щоб подумати, спланувати й
      розставити пріоритети і вже після цього відразу швидко й неухильно
      починають рух до своїх цілей. Вони працюють наполегливо, рівно та
      постійно. У результаті цього вони здатні впоратися з виконанням
      величезних обсягів роботи, витрачаючи на це той самий час, який
      пересічні люди витрачають на спілкування з іншими, марнують і протягом
      якого працюють над маловартісними завданнями.
    </p>
    <h3 align="center">Спіймайте кураж</h3>
    <p align="justify">
      Коли ви активно й тривалий час працюєте над важливим завданням, то
      можете ввійти у чудовий розумовий стан, який називають «кураж». Майже
      кожна людина відчувала це в той чи інший час. Насправді успішні люди –
      це ті, які частіше входять у цей стан. Коли ви перебуваєте в стані
      куражу, який є найвищим станом продуктивності людини, з вашими емоціями
      та розумом робиться щось неймовірне. Ви відчуваєте піднесення й
      чіткість. Усе, за що беретесь, здається легким і простим, таким, що не
      вимагає додаткових зусиль. Ви щасливі. Ви повні енергії. Ви переживаєте
      неймовірне відчуття спокою та підвищеної особистої ефективності. У стані
      куражу, оспіваному та обговореному протягом багатьох століть, ви дієте
      на найвищому рівні чіткості, творчості й компетентності. Ви більш
      чутливі та свідомі. Ваше внутрішнє чуття й інтуїція працюють із
      дивовижною точністю. Ви бачите взаємозв’язок людей та обставин навколо.
      У вас часто з’являються чудові ідеї та осяяння, що дають вам змогу
      набагато швидше рухатись уперед.
    </p>
    <h3 align="center">Стимулюйте високоефективне виконання</h3>
    <p align="justify">
      Одним зі способів, що сприятиме виникненню куражу, є розвиток відчуття
      крайньої необхідності. Це внутрішній драйв і бажання розпочати роботу не
      гаючись і виконати її швидко. Це нетерплячка, що мотивує вас працювати й
      рухатись далі. Відчуття крайньої необхідності – це наче біг наввипередки
      з самим собою. Із цим твердим почуттям крайньої необхідності ви
      розвиваєте «нахил до дії». Ви радше почнете діяти, ніж постійно
      розмовлятимете про те, що збираєтесь робити. Ви зосереджуєтесь на
      особливих кроках, які можете зробити негайно. Ви концентруєтесь на
      речах, які можете зробити вже зараз, аби отримати бажані результати й
      досягти поставленої мети. Швидкий темп є завжди супроводом великого
      успіху. Розвиток цього темпу означає, що ви починаєте і продовжуєте
      рухатись на заданій стабільній швидкості. Що швидше ви рухаєтесь, то
      сильніше прагнете зробити більше і швидше. Ви «в ударі».
    </p>
    <h3 align="center">Створіть відчуття рушійної сили</h3>
    <p align="justify">
      Коли ви регулярно протягом тривалого часу активно рухаєтесь у напрямку
      досягнення своєї найважливішої мети, то активізуєте принцип успіху
      «рушійна сила». Принцип стверджує: хоча для перемоги над інерцією і
      початку руху необхідна надзвичайно велика кількість енергії, продовження
      руху потребує її набагато менше. Хороша новина полягає в тому, що чим
      швидше ви рухаєтесь, тим більше енергії маєте. Чим швидше ви рухаєтесь,
      тим більше робите й почуваєтесь ефективнішим. Чим швидше рухаєтесь, тим
      більшого навчаєтесь і більше досвіду набуваєте. Чим швидше рухаєтесь,
      тим більш компетентним і здатним виконувати свою роботу ви почуваєтесь.
      Відчуття крайньої необхідності автоматично переводить вас на швидку
      смугу руху в кар’єрі. Що швидше ви працюєте і що більше виконуєте, то
      вищою буде ваша самооцінка, самоповага та гордість за себе. Тоді ви
      відчуватимете повний контроль над своїм життям і роботою.
    </p>
    <h3 align="center">Зробіть це негайно!</h3>
    <p align="justify">
      Одним із найпростіших, але разом з тим найефективніших способів
      розпочати роботу є постійно повторювати собі: «Зроби це негайно! Зроби
      це негайно! Зроби це негайно!» Якщо ви відчуєте, що втрачаєте темп або
      відволікаєтесь на розмови чи виконання завдань низької цінності, знов і
      знов повторюйте собі слова: «Повертайся до роботи! Повертайся до роботи!
      Повертайся до роботи!» І зрештою, ніщо так не допоможе вам у кар’єрі, як
      репутація людини, котра важливу роботу виконує швидко й добре. Така
      репутація зробить вас одним із найцінніших та найповажніших людей у
      вашій сфері.
    </p>
    <h4><em>З’їжте жабу!</em></h4>
    <ol>
      <li>
        Сьогодні прийміть рішення виробляти відчуття крайньої необхідності в
        усьому, за що беретесь. Оберіть одну галузь, у якій ви часто
        зволікаєте, і вирішіть виробити звичку швидко діяти в цій сфері.
      </li>
      <li>
        Коли ви помічаєте проблему або можливість, одразу беріться за неї.
        Коли вам дають завдання чи обов’язок, швидко займіться ним і
        прозвітуйте про виконання. Рухайтесь швидко в кожній важливій сфері
        свого життя. Ви будете здивовані, наскільки краще почуваєтесь і
        наскільки більше робите.
      </li>
    </ol>
  </section>
</body>

</html>