<!DOCTYPE html>
<html lang="en">

<head>
  <meta charset="UTF-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0" />
  <title>Chapter 18</title>
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Raleway:ital,wght@0,700;1,400&display=swap" rel="stylesheet">
  <style>
    p {
      text-indent: 20px;
    }
  </style>
  <link rel="stylesheet" href="css/ch.css" />
</head>
<header align="center">Blended-10</header>
<nav>
  <button class="back" onclick="window.location.href='ch17.html';">Back</button>
  <button class="home" onclick="window.location.href='../index.html';">Home</button>
  <button class="next" onclick="window.location.href='ch19.html';">Next</button>
</nav>

<body class="wrapper">
  <section>
    <h2 align="center">18. Діліть завдання на частини</h2>
    <p align="justify">
      Основною причиною виникнення прокрастинації стосовно великих і важливих
      завдань є те, що на початку роботи над ними вони здаються величезними й
      страшними. Існує техніка, яка може допомогти вам поділити об’ємну роботу
      на частини, і називається вона «шматочок салямі». За цим методом ви
      ділите роботу на частинки і беретесь до виконання одного шматка за раз –
      усе одно що їсте палицю ковбаси салямі шматочок за шматочком або
      поїдаєте слона, відкушуючи невелику порцію за раз. Психологічно вам
      набагато легше виконати одиничний, невеликий шматочок великого проекту,
      ніж починати одразу робити все. Дуже часто, почавши й успішно виконавши
      якесь невелике завдання, ви захочете працювати ще. Повірте, скоро ви
      навчитесь виконувати завдання по одному і не помітите, як роботу буде
      завершено.
    </p>
    <h3 align="center">Вимагайте від себе закінчувати роботу</h3>
    <p align="justify">
      Не варто забувати, що в глибині душі ви маєте потребу завершувати. Це
      означає, що людина почувається сильнішою і щасливішою, коли доводить до
      кінця будь-яке завдання. Цим ви задовольняєте глибоку підсвідому
      потребу. Відчуття закінчення мотивує починати нове завдання або проект,
      а тоді робити все, аби довершити і його. Це стимулює вироблення
      ендорфінів у мозку, про що йшлося раніше. Що більшим є завдання,
      виконання якого ви завершили, то краще й більш піднесено ви себе
      почуваєте. Що більшу жабу ви з’їсте, то більший і яскравіший приплив
      енергії зможете відчути. Початок і завершення одного невеликого завдання
      мотивує вас починати й завершувати наступну частину, а тоді ще і ще.
      Кожен крок уперед дарує вам енергію. Зовсім скоро у вас розвинеться
      внутрішній драйв, що мотивуватиме продовжувати діяти, доки не досягнете
      бажаного. Оце досягнення й породжує відчуття щастя і задоволення, яке
      повсякчас супроводжує успіх.
    </p>
    <h3 align="center">Швейцарський сир</h3>
    <p align="justify">
      Іншою технікою, якою ви можете скористатися для продовження роботи, є
      «швейцарський сир». Її можна використовувати для того, щоб включитись у
      роботу, вирішивши пробивати дірки в завданні, наче в головці
      швейцарського сиру. Ваш сир – це те завдання, над яким ви вирішили
      працювати протягом певного часу. Можливо, це триватиме п’ять чи десять
      хвилин, після чого ви зупинитесь і перейдете до іншої справи. Ви
      відкусите від жаби один шматочок, тоді відпочинете або візьметесь за
      що-небудь інше. Сила цього методу схожа на силу методу «салямі». Коли ви
      починаєте працювати, у вас виникає відчуття руху вперед і потреба
      завершення. Ви сповнені енергії та ентузіазму. Вас переповнює відчуття
      внутрішньої мотивації, поклик продовжувати роботу, доки її не завершите.
      Випробуйте метод «шматка салямі» чи метод «швейцарського сиру» на
      будь-якому завданні, яке здається завеликим, коли ви вперше
      підступаєтесь до нього. Ви здивуєтесь, наскільки кожна з технік
      допомагає здолати прокрастинацію. У мене є декілька друзів, які стали
      авторами бестселерів так: просто вирішили писати сторінку чи хоч абзац і
      врешті завершили книжку повністю. І ви можете зробити те саме.
    </p>
    <h4><em>З’їжте жабу!</em></h4>
    <ol>
      <li>
        Не гайте часу й застосуйте техніку «швейцарського сиру» чи «шматка
        салямі» для початку виконання великого, складного й комплексного
        завдання, яке ви відкладали.
      </li>
      <li>
        Орієнтуйтесь на дію. Спільною рисою високоактивних людей є те, що коли
        вони чують хорошу ідею, то відразу починають над нею працювати. Тому
        вони вчаться більшого, працюють швидше й отримують кращі результати.
        Не тягніть кота за хвіст. Спробуйте діяти вже сьогодні!
      </li>
    </ol>
  </section>
</body>

</html>