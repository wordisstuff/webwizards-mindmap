<!DOCTYPE html>
<html lang="en">

<head>
  <meta charset="UTF-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0" />
  <title>Chapter 2</title>
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Raleway:ital,wght@0,700;1,400&display=swap" rel="stylesheet">
  <style>
    p {
      text-indent: 20px;
    }
  </style>
  <link rel="stylesheet" href="css/ch.css" />
</head>
<header align="center">Blended-10</header>
<nav>
  <button class="back" onclick="window.location.href='ch1.html';">Back</button>
  <button class="home" onclick="window.location.href='../index.html';">Home</button>
  <button class="next" onclick="window.location.href='ch3.html';">Next</button>
</nav>

<body class="wrapper">
  <section>
    <h2 align="center">2. Заздалегідь плануйте кожен день</h2>
    <p align="justify">
      На запитання «Як з’їсти слона?» відповідь одна: «Шматочок за шматочком».
      Як з’їсти вашу найбільшу, найогиднішу жабу? Так само, як і слона.
      Розбиваєте процес на невеликі порції й поступово виконуєте їх, починаючи
      з найпершої. Ваш розум і здатність думати, планувати й вирішувати є
      найпотужнішим засобом перемогти прокрастинацію та підвищити
      продуктивність. Уміння встановлювати цілі, будувати плани й діяти згідно
      з ними визначає хід вашого життя. Сам по собі процес роздумів та
      планування стимулює внутрішні сили, вивільняє творче начало і збільшує
      розумову й фізичну енергію. І навпаки, як писав Алек Маккензі: «Діяти
      непродумано – це перше джерело проблем». Ваша здатність створити хороший
      план перед початком дії – це мірило вашої загальної компетенції. Таким
      чином, що кращим є ваш план, то легше вам перемогти прокрастинацію,
      почати, з’їсти жабу й продовжити діяти далі.
    </p>
    <h3 align="center">Збільште віддачу енергії</h3>
    <p align="justify">
      Однією з основних цілей вашої роботи має бути якомога більша віддача від
      вкладення вашої розумової, емоційної та фізичної енергії. У мене для вас
      є чудова новина: кожна хвилина планування економить близько десяти
      хвилин виконання. На планування дня може піти від десяти до дванадцяти
      хвилин, одначе ця невелика витрата заощадить близько двох годин (100–120
      хвилин) змарнованого часу та неорганізованих зусиль. Можливо, ви вже
      чули правило шести П: «Правильне попереднє планування перемагає погану
      продуктивність». Якщо замислитись, яким корисним може бути планування
      для підвищення продуктивності й виконання, то стає дивно, що так мало
      людей використовують цей метод щодня. Насправді, планувати неймовірно
      легко, адже потрібні вам лише ручка та аркуш. Навіть найдосконаліший
      електронний пристрій або програма планування часу ґрунтується на такому
      ж принципі, але саме ви повинні сісти й скласти перелік усього, що
      необхідно виконати, – а тоді починати.
    </p>
    <h3 align="center">Дві додаткові години на день</h3>
    <p align="justify">
      Завжди працюйте згідно з планом. Коли з’являється щось нове, додайте це
      до переліку ще до того, як зробите. Ви можете збільшити продуктивність
      на 25 % або й більше (а це близько двох годин на день) з першого дня,
      коли почнете робити все чітко, згідно зі складеним заздалегідь планом.
      Перелік складайте напередодні ввечері. Запишіть усе, що ви не встигли
      зробити, а потім додайте те, що слід зробити наступного дня. Коли
      напередодні ввечері створите перелік, ваша підсвідомість працюватиме над
      ним, поки ви спатимете. Ви помітите, що будете прокидатися з чудовими
      ідеями та думками, як виконати роботу швидше й краще, ніж ви могли
      подумати. Що більше часу ви витратите на створення переліку всіх
      запланованих справ заздалегідь, то більш ефективною та продуктивною
      людиною зможете стати.
    </p>
    <h3 align="center">Різні переліки для різних потреб</h3>
    <p align="justify">
      Для різних потреб вам потрібні різні переліки. По-перше, ви повинні
      створити основний перелік, який міститиме все те, що ви хотіли б зробити
      колись у майбутньому. Саме тут ви можете зазначити будь-яку ідею,
      будь-яке нове завдання чи обов’язок, що спадає на думку. Пізніше всі ці
      пункти можна розподілити. По-друге, у вас повинен бути щомісячний
      перелік, який слід складати наприкінці поточного місяця на наступний. У
      ньому можуть бути пункти з основного переліку. По-третє, у щотижневому
      переліку ви повинні спланувати весь тиждень. Саме він може змінюватись
      протягом поточного тижня. Дисципліна систематичного планування часу може
      бути надзвичайно помічною. Мені вже багато людей казали, що звичка
      виділяти години зо дві наприкінці кожного тижня на планування наступного
      значно підвищила продуктивність і назавжди змінила їхнє життя. Повірте,
      для вас ця техніка спрацює також. І нарешті, ви повинні перенести пункти
      щомісячного та щотижневого переліків до щоденного переліку. У ньому
      мусять бути всі заняття на наступний день. Працюючи протягом дня і
      завершуючи завдання, викреслюйте їх зі свого переліку, і тоді ви будете
      мати картину своїх звершень перед очима. Саме це активізує появу
      відчуття успіху та спонукає до дальших дій. Ви бачите свій прогрес, а
      отже, мотивуєте себе й отримуєте заряд енергії. Так підвищуються ваші
      самооцінка й самоповага. Постійний помітний прогрес неухильно штовхатиме
      вас уперед і допоможе перемогти прокрастинацію.
    </p>
    <h3 align="center">Планування проэкту</h3>
    <p align="justify">
      Розпочинаючи роботу над будь-яким проектом, почніть зі створення
      переліку кроків, потрібних для того, аби виконати проект від початку до
      кінця. Розташуйте кроки відповідно до їхньої значущості та порядку.
      Покладіть план перед собою на папері чи комп’ютері так, щоб бачити кожен
      крок та завдання. Потім виконуйте завдання в належному порядку по
      одному. Ви здивуєтесь, скільки всього можете зробити, працюючи в такий
      спосіб. Діючи за переліком, ви будете почуватися все більш ефективними й
      сильними, відчуватимете більший контроль над власним життям. Разом з тим
      ви отримаєте природну мотивацію робити все більше й більше. Мислення
      ваше покращиться і стане більш творчим, з’являться нові ідеї, що дадуть
      змогу виконувати роботу навіть швидше. У ході постійної праці над
      виконанням завдань із переліку у вас розвинеться відчуття позитивного
      поштовху рухатися вперед, що допомагає впоратись із прокрастинацією. Це
      відчуття руху вперед надасть вам енергії й триматиме в тонусі протягом
      дня. Одним з основних правил персональної ефективності є правило 10/90.
      Суть правила полягає в тому, що перші 10 % часу, витрачені на планування
      та організацію роботи перед початком, зроблять ефективнішими 90 % часу,
      потрібного власне на роботу. Варто лише одного разу спробувати, і ви
      переконаєтесь, що правило це насправді діє. Коли ви наперед
      плануватимете день, то побачите: роботу так набагато легше починати й
      продовжувати. Робота йтиме швидше й легше, ніж будь-коли раніше, а ви
      при цьому почуватиметесь набагато сильнішими й компетентнішими. Ви
      зможете працювати швидше, ніж вважали за можливе. І врешті вас буде
      просто не спинити.
    </p>
    <h4><em>З’їжте жабу!</em></h4>
    <ol>
      <li>
        Сьогодні ж почніть заздалегідь планувати кожен свій день, тиждень та
        місяць. Візьміть блокнот чи аркуш (можна також скористатись
        електронним пристроєм) і складіть перелік усього, що вам потрібно
        зробити протягом наступних двадцяти чотирьох годин. Можете додавати
        нові пункти, якщо такі з’являються. Створіть перелік усіх своїх
        проектів, себто великих справ із багатьма завданнями, важливих для
        вашого майбутнього.
      </li>
      <li>
        Розставте основні цілі, проекти та завдання спочатку згідно з їхньою
        пріоритетністю, а потім за черговістю. Почніть із кінця й працюйте у
        зворотному напрямі. Думайте на папері! Завжди працюйте відповідно до
        складеного переліку. Ви будете здивовані, як зросте ваша
        продуктивність і наскільки легше буде з’їсти свою жабу!
      </li>
    </ol>
  </section>
</body>

</html>