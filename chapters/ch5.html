<!DOCTYPE html>
<html lang="en">

<head>
  <meta charset="UTF-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0" />
  <title>Chapter 5</title>
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Raleway:ital,wght@0,700;1,400&display=swap" rel="stylesheet">
  <style>
    p {
      text-indent: 20px;
    }
  </style>
  <link rel="stylesheet" href="css/ch.css" />
</head>
<header align="center">Blended-10</header>
<nav>
  <button class="back" onclick="window.location.href='ch4.html';">Back</button>
  <button class="home" onclick="window.location.href='../index.html';">Home</button>
  <button class="next" onclick="window.location.href='ch6.html';">Next</button>
</nav>

<body class="wrapper">
  <section>
    <h2 align="center">5. Займайтесь творчою прокрастинацією</h2>
    <p align="justify">
      Творча прокрастинація є однією з найбільш ефективних технік особистого
      виконання завдань. Повірте, вона може змінити ваше життя. Насправді ви
      не можете зробити все, що повинні. Вам доводиться зволікати з виконанням
      чогось. А тому краще зволікайте з виконанням незначних завдань.
      Відкладіть поїдання менших і гарніших жаб. З’їжте найбридкішу й
      найбільшу перед іншими справами. Спочатку зробіть найважче! Зволікають
      усі. Різниця між ефективними і неефективними людьми полягає в тому, з
      виконанням чого вони зволікають. Оскільки зволікати з виконанням завдань
      усе одно доведеться, сьогодні ж прийміть рішення зволікати з діяльністю,
      що має низьку цінність. Зволікайте, розділяйте, передоручайте і просто
      викидайте ті завдання, виконання яких нічого особливо не змінить у
      вашому житті. Позбавтесь пуголовків і зосередьтесь на жабах.
    </p>
    <h3 align="center">Пріоритети і другорядні завдання</h3>
    <p align="justify">
      Ось ключовий момент. Для того щоб розставити правильні пріоритети, слід
      визначити другорядні завдання також. Пріоритет – це те, чому слід
      приділяти більше уваги і робити швидше, а другорядне – це те, чому уваги
      приділяється менше, якщо приділяється взагалі. Правило: ви можете
      контролювати свій час та життя лише тією мірою, якою припиняєте
      діяльність низької цінності. Одне з найсильніших слів у тайм-менеджменті
      – це слово «ні»! Кажіть його ввічливо. Промовляйте це слово чітко, щоб
      не виникало непорозумінь. Повторюйте його регулярно, зробіть звичною
      частиною свого словника тайм-менеджменту. Кажіть «ні» всьому, що не має
      великої цінності для вашого часу та життя. Кажіть люб’язно, проте
      твердо, щоб не погоджуватися на щось проти вашої волі. Кажіть це рано,
      кажіть це часто. Пам’ятайте: зайвого часу у вас нема. Як то кажуть,
      «розклад заповнений». Для початку нової справи слід завершити (або
      припинити) стару. Щоб кудись зайти, слід звідкись вийти. Коли щось
      береш, обов’язково кладеш щось інше. Творча прокрастинація є актом
      вдумливого та зваженого прийняття рішення стосовно того, що ви не будете
      робити зараз, якщо взагалі колись будете це робити.
    </p>
    <h3 align="center">Зволікайте свідомо</h3>
    <p align="justify">
      У більшості людей прокрастинація несвідома. Вони зволікають, навіть не
      замислюючись над цим. У результаті зволікають із виконанням великих,
      важливих та цінних завдань, що можуть мати значні довготермінові
      наслідки для їхнього життя й кар’єри. Ви повинні будь-що уникати цієї
      поширеної тенденції. Ваше завдання полягає в навмисній прокрастинації
      маловажливих справ, щоб ви мали час на виконання того, що може змінити
      ваше життя й роботу. Постійно переглядайте свої обов’язки і визначайте
      діяльність, що вимагає великих витрат часу і виконання якої ви можете
      пропустити без особливої шкоди для себе. Це має стати вашою звичкою.
      Наприклад, один мій приятель був затятим гравцем у гольф, доки не
      одружився. Він полюбляв грати три-чотири рази на тиждень по три- чотири
      години поспіль. Пізніше, за кілька років, він започаткував власну
      справу, одружився, у них із дружиною народилося двоє діточок. Проте він
      продовжував грати в гольф три-чотири рази на тиждень, доки не усвідомив,
      що його захоплення стало причиною стресу вдома та в офісі. Лише значно
      скоротивши кількість походів на гольф, він зміг налагодити своє життя.
    </p>
    <h3 align="center">Другорядна діяльність, що вимагає багато часу</h3>
    <p align="justify">
      Постійно переглядайте своє життя й роботу задля виявлення завдань та
      діяльності, які займають багато часу і які ви можете полишити. Не
      дивіться телевізор, проводьте натомість час із родиною, читайте,
      тренуйтесь, робіть щось, здатне підвищити якість вашого життя.
      Подивіться на працю і визначте завдання, які можете передати чи
      скасувати, щоб вивільнити більше часу для насправді важливої роботи. Уже
      сьогодні почніть займатися творчою прокрастинацією, визначати другорядні
      речі всюди, де тільки можна. Уже самé це рішення дозволить вам узяти під
      контроль свій час та життя.
    </p>
    <h4><em>З’їжте жабу!</em></h4>
    <ol>
      <li>
        Практикуйте «нульове мислення» в кожній сфері свого життя. Щоразу
        питайте себе: «Якби я вже цього не робив, знаючи те, що знаю тепер, то
        чи почав би я знову це робити?» Якщо ви цього не стали б починати
        сьогодні, знаючи, що знаєте тепер, – це прямий кандидат на уникнення
        чи творчу прокрастинацію.
      </li>
      <li>
        Проаналізуйте свою особисту й робочу діяльність і оцініть її
        відповідно до свого сьогоднішнього становища. Оберіть принаймні один
        вид діяльності, який ви можете покинути просто зараз чи призупинити,
        доки не досягнете важливіших цілей.
      </li>
    </ol>
  </section>
</body>

</html>