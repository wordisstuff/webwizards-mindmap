<!DOCTYPE html>
<html lang="en">

<head>
  <meta charset="UTF-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0" />
  <title>Chapter 6</title>
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Raleway:ital,wght@0,700;1,400&display=swap" rel="stylesheet">
  <style>
    p {
      text-indent: 20px;
    }
  </style>
  <link rel="stylesheet" href="css/ch.css" />
</head>
<header align="center">Blended-10</header>
<nav>
  <button class="back" onclick="window.location.href='ch5.html';">Back</button>
  <button class="home" onclick="window.location.href='../index.html';">Home</button>
  <button class="next" onclick="window.location.href='ch7.html';">Next</button>
</nav>

<body class="wrapper">
  <section>
    <h2 align="center">6. Постійно використовуйте метод АБВГД</h2>
    <p align="justify">
      Що більше думок ви вкладаєте в планування та виставлення пріоритетів
      перед початком роботи, то більше важливого зможете виконати, причому
      швидше. Чим важливішим та ціннішим є для вас завдання, тим більша
      ймовірність, що ви будете достатньо мотивовані для перемоги над
      прокрастинацією і зможете розпочати роботу. Метод АБВГД – це потужна
      техніка встановлення пріоритетів, яку можна використовувати щодня. І
      техніка ця настільки проста й ефективна, що вона сама по собі здатна
      перетворити вас на максимально продуктивну та ефективну людину у сфері
      вашої діяльності.
    </p>
    <h3 align="center">Думайте на папері</h3>
    <p align="justify">
      Сила техніки полягає в її простоті. Ось як вона працює: почніть із
      переліку всього, що вам потрібно зробити наступного дня. Думайте на
      папері. Перед початком роботи розставте А, Б, В, Г, Д перед кожним
      пунктом. Літерою А позначайте щось дуже важливе, те, що ви повинні
      обов’язково зробити. Це саме те завдання, виконання чи невиконання якого
      матиме серйозні позитивні або негативні наслідки, наприклад візит до
      основного клієнта, завершення звіту, потрібного вашому начальникові для
      найближчої наради. Ці пункти і є жабами у вашому житті. Якщо завдань А у
      вас більш ніж одне, то можете розставити пріоритети, додавши цифри 1, 2,
      3 і так далі. Завдання А-1 буде найбільшою та найбридкішою жабою з усіх
      можливих.
    </p>
    <h3 align="center">«Слід» чи «повинен»?</h3>
    <p align="justify">
      Літерою Б позначте завдання, які вам слід виконати. Наслідки виконання
      цих завдань не дуже серйозні, це лише пуголовки вашого робочого життя.
      Це означає, що хтось засмутиться чи буде невдоволений, якщо ви не
      виконаєте цього завдання, проте воно в жодному разі не таке важливе, як
      А, – необов’язкова телефонна розмова чи перегляд повідомлень в
      електронній пошті належать саме до завдань Б. Правило полягає в тому, що
      ніколи не можна виконувати завдання Б, коли завдання А ще не завершене.
      Не можна відволікатись на пуголовка, якщо товста жаба сидить і чекає,
      поки ви її з’їсте. Завдання В – це те, що зробити було б добре, але
      жодних наслідків від невиконання цього пункту не буде. До цього пункту
      можна віднести телефонний дзвінок другові, каву чи обід із колегою,
      завершення особистих справ у робочий час. Така діяльність узагалі ніяк
      не впливає на ваше робоче життя. Літерою Г позначте те, що можна
      доручити комусь іншому. Правило таке: ви маєте передоручати все, що
      можуть зробити інші, і це звільнить вас для виконання завдань А, зробити
      які можете лише ви. Під літерою Д ховаються завдання, які можна
      прибрати, бо вони не несуть ніякого значення. Може, це завдання колись і
      було важливим, проте вже не є таким ані для вас, ані для когось іншого.
      Часто сюди відносять завдання, які стали звичкою або просто приносять
      задоволення. Проте не забувайте, що кожна хвилина, витрачена на завдання
      Д, краде час у виконання завдань чи діяльності, що дійсно важливі у
      вашому житті. Після впорядкування переліку справ методом АБВГД ви
      повністю організовані й готові швидше виконувати дійсно важливі
      завдання.
    </p>
    <h3 align="center">Негайно беріться до справи</h3>
    <p align="justify">
      Ключем до дії методу АБВГД є те, наскільки дисципліновано ви починаєте
      працювати негайно над завданням А-1 і не відступаєте аж до його
      завершення. Нехай сила волі допомагає вам у продовженні й завершенні
      завдання, бо воно є найважливішим з-поміж усіх. З’їжте всю жабу, і не
      зупиняйтесь, доки остаточно не покінчите з нею. Ваше вміння думати й
      аналізувати перелік завдань і визначати завдання А-1 – це трамплін до
      вищого рівня звершень і кращої самооцінки, самоповаги та особистої
      гордості. Коли у вас з’явиться звичка зосереджуватись на виконанні
      завдання А-1, тобто найважливішому, – на жабі, яку потрібно з’їсти, – ви
      зможете виконувати більше роботи, ніж двоє чи троє людей навколо вас.
    </p>
    <h4><em>З’їжте жабу!</em></h4>
    <ol>
      <li>
        Перегляньте перелік своїх завдань і позначте їх літерами А, Б, В, Г,
        Д. Оберіть проект А-1 і негайно розпочніть роботу. Привчіть себе не
        відволікатися на інші справи, доки не виконаєте цю.
      </li>
      <li>
        Застосовуйте метод АБВГД щодня протягом місяця до кожного проекту, над
        яким починаєте працювати. Уже за місяць у вас виробиться звичка
        встановлювати завдання найвищого пріоритету та працювати над ними. І
        тоді ваше майбутнє буде гарантоване!
      </li>
    </ol>
  </section>
</body>

</html>