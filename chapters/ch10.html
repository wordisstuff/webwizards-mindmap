<!DOCTYPE html>
<html lang="en">

<head>
  <meta charset="UTF-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0" />
  <title>Chapter 10</title>
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Raleway:ital,wght@0,700;1,400&display=swap" rel="stylesheet">
  <style>
    p {
      text-indent: 20px;
    }
  </style>
  <link rel="stylesheet" href="css/ch.css" />
</head>
<header align="center">Blended-10</header>
<nav>
  <button class="back" onclick="window.location.href='ch9.html';">Back</button>
  <button class="home" onclick="window.location.href='../index.html';">Home</button>
  <button class="next" onclick="window.location.href='ch11.html';">Next</button>
</nav>

<body class="wrapper">
  <section>
    <h2 align="center">10. Рухайтесь від бочки до бочки</h2>
    <p align="justify">
      Є стара приказка: очі бояться, а руки роблять. Найкращий спосіб
      перемогти прокрастинацію – це припинити думати про величезне завдання і
      зосередитись на єдиній дії, яку слід робити. Щоб з’їсти велику жабу,
      слід відкушувати до шматочку. Лао-цзи писав: «Подорож на тисячу лі
      починається з одного кроку». Це чудова стратегія для перемоги над
      прокрастинацією та виконання більшої кількості завдань за менший час.
    </p>
    <h3 align="center">Перейти велику пустелю</h3>
    <p align="justify">
      Багато років тому я на старому Land Rover перетнув Танезруфт, серце
      пустелі Сахара, що в Алжирі. До того часу французи вже давно покинули
      пустелю, і станції дозаправлення стояли пусткою, напівзруйновані.
      Протяжність пустелі була близько 500 миль, і дорогою не знайти води,
      їжі, сухої стеблиночки чи бодай мухи. Пустеля абсолютно пласка і схожа
      на широкий жовтий, посипаний піском паркінг, що тягнеться до обрію в
      усіх напрямках. У попередні роки по дорозі через Сахару зникло понад
      1300 людей. Усім відомо, що пісок рухається, часто замітаючи навіть
      найменші ознаки дороги, подорожні губляться вночі, і ніхто їх більше не
      знаходить, принаймні живими. Серед цієї позбавленої рис місцевості
      французи позначили шлях чорними бочками з-під мастила на п’ятдесят п’ять
      галонів. Вони розмістили їх через кожні п’ять кілометрів, що є точною
      відстанню до обрію з огляду на кривизну Землі. Отже, вдень ми бачили
      лише дві бочки: ту, яку проминули, і ту, яка попереду на відстані п’ять
      кілометрів. І це було все, що нам потрібне, аби не збитися з дороги. Від
      нас вимагалося лише прямувати до наступної бочки. У результаті ми змогли
      перетнути найбільшу пустелю світу за принципом «від бочки до бочки».
    </p>
    <h3 align="center">Робіть один крок за раз</h3>
    <p align="justify">
      Так само й ви можете виконати найбільше завдання у своєму житті,
      дисциплінуючи себе робити один крок за раз. Ваше завдання полягає в
      тому, щоб іти так далеко, як ви бачите. Пізніше ви побачите більше й
      зможете піти далі. Щоб завершити велике завдання, ви маєте йти з вірою
      та повною впевненістю, що наступний крок незабаром стане вам зрозумілим.
      Не забувайте про мудру пораду: «Стрибайте – сітка знайдеться». Прекрасне
      життя чи успішна кар’єра будуються на виконанні одного завдання за раз,
      швидко і якісно, а потім – перехід до наступного завдання. Фінансової
      незалежності можна досягти, заощаджуючи трохи грошей щомісяця, рік за
      роком. Ви будете здорові й підтримуватимете хорошу фізичну форму, якщо
      їстимете трохи менше і будете трохи більше займатися фізкультурою день
      за днем, місяць за місяцем. Ви зможете перемогти прокрастинацію й
      досягти неймовірних висот, зробивши всього лише перший крок, почавши
      рухатись у напрямку своєї мети, а потім проїжджаючи до наступної бочки.
    </p>
    <h4><em>З’їжте жабу!</em></h4>
    <ol>
      <li>
        Оберіть будь-яку мету, завдання чи проект, виконання якого ви
        відтягували, і складіть перелік кроків, необхідних для того, щоб
        зрештою виконати це завдання.
      </li>
      <li>
        Після цього візьміть і зробіть один крок негайно. Інколи все, що вам
        потрібне для старту, – це сісти й завершити пункт у переліку. Потім
        зробіть ще один і так далі. Ви будете здивовані, чого зрештою здатні
        досягти.
      </li>
    </ol>
  </section>
</body>

</html>