<!DOCTYPE html>
<html lang="en">

<head>
  <meta charset="UTF-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0" />
  <title>Chapter 11</title>
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Raleway:ital,wght@0,700;1,400&display=swap" rel="stylesheet">
  <style>
    p {
      text-indent: 20px;
    }
  </style>
  <link rel="stylesheet" href="css/ch.css" />
</head>
<header align="center">Blended-10</header>
<nav>
  <button class="back" onclick="window.location.href='ch10.html';">Back</button>
  <button class="home" onclick="window.location.href='../index.html';">Home</button>
  <button class="next" onclick="window.location.href='ch12.html';">Next</button>
</nav>

<body class="wrapper">
  <section>
    <h2 align="center">11. Удосконалюйте свої ключові навички</h2>
    <p align="justify">
      Одним із найголовніших принципів особистої продуктивності є
      вдосконалення своїх умінь. Вивчіть те, що маєте знати для відмінного
      виконання своєї роботи. Що краще ви вмітимете їсти певний вид жаб, то
      більша ймовірність, що ви жваво візьметесь за роботу і все зробите.
      Основними причинами прокрастинації є відчуття невідповідності вимогам,
      брак упевненості та некомпетентність у завданні ключової сфери. Відчуття
      неповноцінності хоч в одній зі сфер завдання досить, аби ви не хотіли
      навіть братись за роботу. Постійно вдосконалюйте свої навички у сфері
      ключових результатів. Не забувайте, що хоч яким компетентним ви є
      сьогодні, ваші знання та вміння дуже швидко застарівають. Як сказав
      баскетбольний тренер Пет Райлі: «Коли ви припиняєте свої намагання стати
      кращим, ви автоматично стаєте гіршим».
    </p>
    <h3 align="center">Ніколи не припиняйте вчитись</h3>
    <p align="justify">
      Технікою тайм-менеджменту, що здатна вам реально допомогти, є прогрес у
      ваших ключових завданнях. Особисте й професійне вдосконалення найкраще
      зберігає ваш час. Що краще ви виконуєте ключове завдання, то більше
      мотивовані до роботи. Що кращим ви почуваєтесь, то більшими є ваші
      енергія та ентузіазм. Коли ви знаєте, що можете добре виконати роботу,
      то вам легше перебороти прокрастинацію і швидше та якісніше працювати,
      ніж за будь-яких інших умов. Навіть невеликий обсяг інформації чи
      додаткова навичка можуть мати величезне значення для хорошого виконання
      роботи. Визначте найважливіші речі, які робите, і складіть план
      постійного вдосконалення своїх навичок у цих сферах. Правило: постійне
      навчання є мінімальною вимогою для успіху в будь-якій сфері. Не
      дозволяйте слабкості чи відсутності вмінь у будь-якій сфері затримувати
      вас. Навчитись можна всього. Чого навчились інші, навчитесь і ви. Коли я
      почав писати свою першу книжку, то був розчарований, бо друкував двома
      пальцями, дивлячись на клавіатуру. Згодом я усвідомив, що якщо хочу
      написати й відредагувати книжку обсягом триста сторінок, то мушу
      навчитись друкувати вільно обома руками. Саме тому я купив навчальну
      програму для свого комп’ютера і тренувався двадцять-тридцять хвилин
      щодня протягом трьох місяців. Наприкінці навчання я міг друкувати
      сорок-п’ятдесят слів за хвилину. З цим додатковим умінням я зміг
      написати понад сорок книжок, які вийшли друком у всьому світі. Найкраще
      полягає в тому, що ви можете набути будь-яких навичок, які потрібні, аби
      стати більш продуктивним та ефективним. Ви можете навчитись професійно
      друкувати. Можете навчитись добре працювати на комп’ютері. Можете навіть
      стати надзвичайним майстром переговорів і суперпродавцем. Можете
      навчитись публічно виголошувати промови. Можете навчитись добре й
      ефективно писати. Усіх цих навичок ви можете набути, якщо вирішите і
      зробите це своїм пріоритетом.
    </p>
    <h3 align="center">Три кроки до майстерності</h3>
    <p align="justify">
      Перше: читайте літературу з вашої сфери протягом принаймні години щодня.
      Зранку прокидайтесь трохи раніше й читайте тридцять- шістдесят хвилин
      книжку або журнал, де є інформація, яка допоможе вам стати більш
      продуктивним і ефективним у тому, що ви робите. Друге: беріть участь у
      семінарах та курсах з вашої тематики. Відвідуйте збори та
      бізнес-зустрічі з вашої професії або заняття. Ходіть на майстер-класи,
      причому сідайте в першому ряду й занотовуйте. Купляйте аудіозаписи
      програм. Присвятіть свій час тому, щоб стати одним із найбільш
      компетентних людей у вашій сфері. Третє: слухайте аудіопрограми в
      машині. Середньостатистичний водій, переїжджаючи з місця на місце,
      щороку проводить за кермом п’ятсот-тисячу годин. Перетворіть час водіння
      на час навчання. Ви маєте шанс стати одним із найрозумніших, найбільш
      здібних і найбільш високооплачуваних людей у вашій сфері, просто
      слухаючи навчальні аудіопрограми, коли їдете. Що більше ви навчаєтесь і
      знаєте, то більш упевнено та мотивовано почуваєтесь. Що кращим ви
      стаєте, то більш здатним будете працювати у своїй сфері. Що більше ви
      вчитесь, то більшого можете навчитись у майбутньому. Так само, як можете
      розвинути свої м’язи фізичними тренуваннями, ви можете зміцнити свої
      розумові м’язи вправами. Немає обмежень, як і наскільки швидко ви можете
      вдосконалюватись, хіба що крім тих, які ви ставите у своїй свідомості.
    </p>
    <h4><em>З’їжте жабу!</em></h4>
    <ol>
      <li>
        Вирішіть сьогодні стати проектом «зроби сам». Станьте вічним студентом
        свого ремесла. Навчання професіоналові ніколи не завадить.
      </li>
      <li>
        Визначте, які ключові навички найбільше можуть допомогти вам досягти
        кращих і швидших результатів. Окресліть основні компетенції, потрібні
        вам у майбутньому, аби бути першим у своїй галузі. Якими б вони не
        були, поставте мету, побудуйте план, почніть розвиватись і збільшувати
        свої навички в цих сферах. Поставте перед собою намір стати найкращим
        у тому, чим займаєтесь!
      </li>
    </ol>
  </section>
</body>

</html>