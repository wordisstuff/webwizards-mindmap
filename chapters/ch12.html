<!DOCTYPE html>
<html lang="en">

<head>
  <meta charset="UTF-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0" />
  <title>Chapter 12</title>
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Raleway:ital,wght@0,700;1,400&display=swap" rel="stylesheet">
  <style>
    p {
      text-indent: 20px;
    }
  </style>
  <link rel="stylesheet" href="css/ch.css" />
</head>
<header align="center">Blended-10</header>
<nav>
  <button class="back" onclick="window.location.href='ch11.html';">Back</button>
  <button class="home" onclick="window.location.href='../index.html';">Home</button>
  <button class="next" onclick="window.location.href='ch13.html';">Next</button>
</nav>

<body class="wrapper">
  <section>
    <h2 align="center">12. Використовуйте свої особливі таланти</h2>
    <p align="justify">
      Ви неперевершені! Ви маєте особливі таланти та вміння, які відрізняють
      вас від усіх інших людей, які будь-коли жили. Існують на світі жаби,
      яких ви можете з’їсти або навчитись цього, і це зробить вас
      найважливішою людиною у вашому бізнесі чи організації. Є речі, які ви
      можете робити або навчитись робити, і вони здатні перетворити вас на
      неймовірно цінну людину для вас самих та інших. Ваше ж завдання –
      визначити особливі сфери вашої унікальності, відтак зобов’язати себе
      досягти дуже, дуже високого рівня в цих сферах.
    </p>
    <h3 align="center">Збільште свою здатність заробляти</h3>
    <p align="justify">
      Найціннішою якістю стосовно грошей є ваше вміння їх заробляти. Ваше
      вміння працювати дає вам можливість заробляти чимало щороку, і для цього
      вам необхідно лише скористатися своїми знаннями та вміннями у своєму
      світі. Іншими словами, це – ваше вміння їсти певних жаб швидше й краще
      за інших. Трапляється різне. Ви можете втратити все, що мали: дім,
      машину, роботу і рахунок у банку, – проте поки з вами є ваше вміння
      заробляти, ви можете повернути все і навіть отримати більше. Регулярно
      сортуйте свої унікальні таланти й уміння. Що ви вмієте робити
      надзвичайно добре? Що ви робите просто добре? Що ви робите легко й
      невимушено, а для інших це важко? Озирніться і пригадайте, що досі
      найбільше сприяло вашому успіху в житті та кар’єрі? Яких найвизначніших
      жаб вам довелося з’їсти в минулому?
    </p>
    <h3 align="center">Робіть те, що любите</h3>
    <p align="justify">
      Ми так улаштовані, що найбільше полюбляємо робити саме те, до чого маємо
      хист. Що вам найбільше подобається у вашій роботі? Які жаби вам
      найбільше до смаку? Сам факт, що вам щось подобається, швидше за все,
      означає, що у вас закладене вміння бути в цій сфері найкращим. Вашим
      обов’язком є вирішити, що ви найбільше полюбляєте робити, а тоді всім
      серцем намагатися робити це на відмінно. Подивіться на різні завдання та
      обов’язки. Які дії приносять вам найбільше компліментів та визнання від
      інших? Що ви робите такого, що найбільш позитивно впливає на роботу та
      виконання обов’язків іншими людьми? Успішні люди – це незмінно ті, хто
      витратив час на визначення того, що вони роблять добре і, на додачу, що
      їм подобається. Вони знають, що роблять цінного у своїй галузі, і
      повністю зосереджуються лише на цьому завданні чи сфері. Ви повинні
      завжди зосереджувати свою енергію та вміння на початку й завершенні тих
      головних завдань, виконання яких зумовлене вашими особливими талантами
      чи здібностями і які ви можете робити дійсно добре. Усього ви зробити не
      здатні, проте здатні робити те, у чому перевершуєте інших, те, що може
      щось змінити.
    </p>
    <h4><em>З’їжте жабу!</em></h4>
    <ol>
      <li>
        Постійно ставте собі такі ключові питання: «Що я дійсно вмію робити
        добре? Що мені найбільше подобається в моїй роботі? Що найбільше
        сприяло моєму успіху в минулому? Якби я міг чимось займатись, що б це
        було?» Якби ви виграли в лотерею чи у вас несподівано з’явилися великі
        гроші і ви могли б обирати собі роботу або частину роботи в
        майбутньому, що б ви обрали?
      </li>
      <li>
        Розробіть свій особистий план, як підготувати себе виконувати
        найважливіші завдання на відмінно. Зосередьтесь на тих сферах, у яких
        маєте особливий талант і які полюбляєте найбільше. Це і є ключем до
        розкриття вашого особистого потенціалу.
      </li>
    </ol>
  </section>
</body>

</html>