<!DOCTYPE html>
<html lang="en">

<head>
  <meta charset="UTF-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0" />
  <title>Chapter 19</title>
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Raleway:ital,wght@0,700;1,400&display=swap" rel="stylesheet">
  <style>
    p {
      text-indent: 20px;
    }
  </style>
  <link rel="stylesheet" href="css/ch.css" />
</head>
<header align="center">Blended-10</header>
<nav>
  <button class="back" onclick="window.location.href='ch18.html';">Back</button>
  <button class="home" onclick="window.location.href='../index.html';">Home</button>
  <button class="next" onclick="window.location.href='ch20.html';">Next</button>
</nav>

<body class="wrapper">
  <section>
    <h2 align="center">19. Створюйте великі блоки часу</h2>
    <p align="justify">
      Виконання дійсно важливої роботи здебільшого вимагає великих суцільних
      проміжків часу. Ваше вміння витесувати й використовувати оті блоки
      цінного продуктивного часу є однією з рис, які значно впливають на життя
      і працю. Успішні продавці щодня виділяють спеціальний проміжок часу на
      те, щоб обдзвонити потенційних клієнтів. Замість того щоб відкладати
      роботу, яка їм не надто подобається, вони вирішують телефонувати
      протягом однієї години, наприклад з 10-ї до 11-ї ранку, і примушують
      себе повсякчас дотримуватися цього. Багато бізнесменів визначають
      спеціальний час щодня для того, аби телефонувати клієнтам і дізнаватися
      їхню думку про ті чи інші проблеми, відповідати на пропущені телефонні
      дзвінки чи розбиратися з кореспонденцією. Хтось призначає собі
      тридцять-сорок хвилин на тренування. Інші читають цікаві книжки протягом
      п’ятнадцяти хвилин щовечора, перед тим як лягти спати. Таким чином,
      навіть будучи зайнятими, вони читають десятки найкращих у світі книжок.
    </p>
    <h3 align="center">Часові блоки за розкладом</h3>
    <p align="justify">
      Ключем до успіху цього методу роботи в конкретних сегментах часу є
      планування дня заздалегідь і виділення певного часу для якогось завдання
      чи діяльності. Давайте собі робочі доручення й дисципліновано їх
      дотримуйтесь. Виділяйте сегменти часу тривалістю тридцять, шістдесят,
      дев’яносто хвилин, які можна використовувати для продовження роботи та
      завершення важливих завдань. Багато високопродуктивних людей планують
      особливі завдання впродовж наперед спланованих часових проміжків щодня.
      Ці люди будують свою працю навколо завершення важливих завдань по
      одному. У результаті вони стають усе більш продуктивними і зрештою
      виконують у два, три, а то й п’ять разів більше, ніж пересічна людина.
    </p>
    <h3 align="center">Використовуйте органайзер</h3>
    <p align="justify">
      Органайзер, у якому ваш розклад наперед ретельно розплановано за днями,
      годинами та хвилинами, може стати надзвичайно потужним засобом особистої
      продуктивності. Він дозволяє побачити, де можна зосередитись і створити
      блоки часу для напруженої зосередженої роботи. Протягом цих робочих
      годин вимкніть телефон, приберіть можливі подразники й працюйте без
      перерв. Однією з найкращих робочих звичок є вставати рано і працювати
      вдома протягом кількох годин. Удома, у спокійній атмосфері, ви можете
      зробити більше, ніж у метушні офісу, де повно людей і вас постійно
      відволікають телефонні дзвінки.
    </p>
    <h3 align="center">Рахуйте кожну хвилину</h3>
    <p align="justify">
      Коли у відрядження ви летите літаком, створіть собі офіс просто в
      повітрі, спланувавши попередньо свою роботу ще до відльоту. Щойно літак
      піднімається, ви маєте змогу працювати весь час польоту. Ви здивуєтесь,
      скільки всього встигнете, якщо працюватимете в польоті без пауз. Одним
      із ключів до високого рівня виконання роботи й продуктивності є вести
      лік кожної хвилини. Використовуйте час подорожей, який часто називають
      «подарунком часу», для виконання невеликих порцій більших завдань.
      Пам’ятайте: піраміди теж будували поступово, брила за брилою. Успішне
      життя й успішна кар’єра будуються по одному завданню, а часто й по
      частині завдання за раз. Ваше завдання в тайм-менеджменті полягає в
      свідомому творчому плануванні концентрованих відрізків часу, необхідних
      для вчасного та якісного виконання ключових завдань.
    </p>
    <h4><em>З’їжте жабу!</em></h4>
    <ol>
      <li>
        Постійно міркуйте про різноманітні способи заощадити, спланувати та
        об’єднати великі проміжки часу. Використовуйте цей час для виконання
        важливих завдань із найбільш значущими наслідками.
      </li>
      <li>
        Ведіть облік кожної хвилини. Працюйте наполегливо й постійно, без
        перерв, плануючи та готуючись до початку роботи наперед.
        Зосереджуйтесь на результатах найважливіших завдань, за які
        відповідаєте.
      </li>
    </ol>
  </section>
</body>

</html>