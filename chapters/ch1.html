<!DOCTYPE html>
<html lang="en">

<head>
  <meta charset="UTF-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0" />
  <title>Chapter 1</title>
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Raleway:ital,wght@0,700;1,400&display=swap" rel="stylesheet">
  <style>
    p {
      text-indent: 20px;
    }
  </style>
  <link rel="stylesheet" href="css/ch.css" />
</head>
<header align="center">Blended-10</header>
<nav>
  <button class="home" onclick="window.location.href='../index.html';">Go home</button>
  <button class="next" onclick="window.location.href='ch2.html';">Next</button>
</nav>

<body class="wrapper">
  <section>
    <h1 align="center">
      Зроби це зараз 21 Чудовий спосіб зробити більше за менший час
    </h1>
    <h2 align="center">1. Накрийте на стіл</h2>
    <p align="justify">
      Перш ніж визначити власну жабу й почати її їсти, ви мусите зрозуміти,
      чого прагнете досягти в кожній сфері життя. Чіткість є, мабуть,
      найважливішим поняттям для особистої продуктивності. Першою причиною,
      чому деякі люди швидше виконують завдання, є те, що вони абсолютно чітко
      усвідомлюють свої цілі та настанови й не ухиляються від їх утілення. Що
      чіткіше ви розумієте, чого прагнете і що саме слід робити для досягнення
      бажаного, то легше вам перемогти прокрастинацію, з’їсти свою жабу й
      завершити завдання. Основною причиною прокрастинації та браку мотивації
      є розмитість, сум’яття і розпорошеність думок стосовно того, що саме ви
      повинні робити, у якому порядку і для чого. Будь-що намагайтесь уникнути
      цього поширеного стану, докладаючи зусиль, аби прояснити для себе ваші
      цілі та завдання.
    </p>
    <p align="justify">Ось корисне правило успіху: Думайте на папері</p>
    <p align="justify">
      Усього лише 3 % дорослих людей мають чіткі, записані на папері цілі. При
      цьому вони досягають у п’ять, а то й десять разів більше, ніж ті, хто
      має таку ж або й вищу освіту чи кращі можливості, проте чомусь не завдає
      собі клопоту записати все, чого саме прагне.
    </p>
    <p align="justify">
      Є досить потужна формула ставлення та досягання цілей, яку ви можете
      використовувати до кінця життя. І складається вона з семи простих
      кроків, кожен з яких може збільшити вдвічі або й утричі вашу
      продуктивність, якщо ви користуватиметесь нею. Багато моїх випускників
      значно збільшили свої прибутки всього за декілька років чи навіть
      місяців, використовуючи цей простий метод, що складається з семи частин.
      Крок перший: точно визначте, чого прагнете. Визначте для самого себе
      цілі та пріоритети або сядьте з начальником і поміркуйте про них, аж
      доки стане абсолютно зрозуміло, чого від вас чекають і в якій саме
      послідовності. Ви навіть не уявляєте, скільки людей тяжко працюють день
      у день над виконанням маловажливих завдань, бо не здійснили такого
      посутнього обговорення зі своїми менеджерами. Одним із найкращих
      способів змарнувати час є дуже добре робити те, чого взагалі робити не
      треба.
    </p>
    <p align="justify">
      Стівен Кові каже: «Починаючи дертись угору драбиною успіху,
      переконайтесь, що вона спирається на стіну потрібної вам будівлі». Крок
      другий: напишіть. Думайте на папері. Коли ви записуєте свою мету на
      папері, ви в такий спосіб чітко її окреслюєте та надаєте їй форми. Ви
      створюєте те, що можна побачити й чого можна торкнутися. З іншого боку,
      мета, не записана таким чином на папері, – це всього лише бажання чи
      фантазія. Вона не має енергетики. Незаписані цілі ведуть до сум’яття,
      розмитості, хибного спрямування енергії та численних помилок. Крок
      третій: поставте крайній термін досягнення вашої мети; якщо треба,
      встановіть проміжні терміни. Цілі та рішення без чіткого терміну не
      здаються нагальними. Вони не мають визначеного початку й кінця. Без
      терміну виконання, а також прийняття зобов’язань щодо завершення ви
      звично повернетесь до прокрастинації і знову досягнете дуже мало чого.
      Крок четвертий: складіть перелік усього, що вважаєте за потрібне зробити
      для досягнення мети. Якщо вам спаде на думку щось нове, обов’язково
      додайте це до переліку. Продовжуйте складати свій перелік, доки він
      стане вичерпним. Подібний перелік створить для вас чіткий образ більшого
      завдання чи мети. Він буквально дозволить вам побачити шлях.
      Вірогідність того, що ви досягнете своєї мети, сильно зростає, коли ви
      точно її визначили і маєте розклад. Крок п’ятий: перетворіть перелік на
      план. Організуйте свій перелік відповідно до пріоритетності та
      послідовності. На декілька хвилин задумайтесь, що слід робити
      насамперед, а що відкласти на пізніше. Вирішіть, що зробити до, а що
      після. А ще краще викладіть свій план на папері у формі послідовності
      квадратиків і кіл, стрілочками й лініями позначивши стосунок завдань
      одне до одного. Повірте, ви будете вражені, наскільки легше досягти
      мети, коли вона розбита на окремі невеликі завдання. Маючи записану мету
      й упорядкований план, ви станете набагато більш продуктивними та
      ефективними, ніж люди, що тримають цілі лише в думках. Крок шостий:
      беріться до виконання свого плану негайно. Робіть щось. Будь-що робіть.
      Звичайний собі план, який енергійно виконується, - це набагато краще за
      план довершений, за яким не робиться абсолютно нічого. Для досягнення
      успіху дія і виконання - це все. Крок сьомий: візьміть за правило щодня
      виконувати хоча б щось, що наблизить вас до досягнення основної мети.
      Введіть цю діяльність у ваш щоденний розклад. Можливо, ви вирішите
      читати певну кількість сторінок з певного важливого предмета. Або
      візьмете за правило телефонувати до певної кількості своїх потенційних
      або вже наявних клієнтів. Можливо, в певний час вирішите займатися
      фізичними вправами. Або поставите собі мету вивчати конкретну кількість
      нових слів іноземної мови. Словом, що б це не було, часу гаяти не можна,
      не пропускайте жодного дня. Продовжуйте рух уперед. Почавши рухатись, не
      зупиняйтесь, ідіть. Це рішення, цей розклад можуть значно прискорити
      темп досягнення мети й підвищити особисту продуктивність.
    </p>
    <h3 align="center">Сила записаних цілей</h3>
    <p align="justify">
      Чітко сформульовані та записані цілі мають значний позитивний вплив на
      ваше мислення. Вони мотивують вас і спонукають до дії. Стимулюють
      творчість, вивільняють енергію і, серед іншого, допомагають здолати
      прокрастинацію. Цілі – то паливо в печі досягнення. Що масштабнішими й
      чіткішими є ваші цілі, то більше задоволення ви отримуєте від їх
      досягнення. Відповідно, що більше ви думаєте про свої цілі, то
      потужнішим стає ваш внутрішній драйв і жага до втілення. Думайте про
      свої цілі й щодня їх переглядайте. Щоранку спершу беріться за
      найважливіше завдання, виконання якого забезпечить досягнення мети в цей
      момент.
    </p>
    <h4><em>З’їжте жабу!</em></h4>
    <ol>
      <li>
        Просто зараз візьміть чистий аркуш і складіть перелік десяти цілей,
        яких бажаєте досягти наступного року. Запишіть їх так, ніби рік уже
        скінчився і ваші плани стали реальністю. У формулюваннях
        використовуйте теперішній час, стверджувальні форми, першу особу, щоб
        ваша підсвідомість одразу сприйняла цю інформацію. Наприклад, можете
        написати: «Я заробляю стільки-то доларів на рік», або: «Я важу
        стільки-то кілограмів», або: «У мене така й така машина».
      </li>
      <li>
        Перегляньте список цілей і серед них оберіть одну, досягнення якої
        матиме найбільш позитивний вплив на ваше життя. Запишіть її на
        окремому аркуші, поставте термін виконання, складіть план, почніть
        діяти згідно з планом і щодня робіть те, що наближатиме вас до
        здійснення мети. Навіть ця вправа здатна змінити ваше життя!
      </li>
    </ol>
  </section>
</body>

</html>