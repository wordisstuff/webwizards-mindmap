<!DOCTYPE html>
<html lang="en">

<head>
  <meta charset="UTF-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0" />
  <title>Chapter 4</title>
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Raleway:ital,wght@0,700;1,400&display=swap" rel="stylesheet">
  <style>
    p {
      text-indent: 20px;
    }
  </style>
  <link rel="stylesheet" href="css/ch.css" />
</head>
<header align="center">Blended-10</header>
<nav>
  <button class="back" onclick="window.location.href='ch3.html';">Back</button>
  <button class="home" onclick="window.location.href='../index.html';">Home</button>
  <button class="next" onclick="window.location.href='ch5.html';">Next</button>
</nav>

<body class="wrapper">
  <section>
    <h2 align="center">4. Думайте про наслідки</h2>
    <p align="justify">
      Характерною рисою видатного мислителя є вміння точно передбачати
      наслідки виконання або невиконання чогось. Потенційні наслідки будь-якої
      діяльності чи завдання – це визначальний момент того, наскільки завдання
      дійсно важливе для вас та вашої компанії. Таке оцінювання важливості
      завдання – це і є спосіб визначити вашу наступну жабу. Доктор
      Гарвардського університету Едвард Бенфілд після більш ніж п’ятдесяти
      років дослідження виявив, що бачення «далекої перспективи» – це єдиний
      певний показник, який впливає на покращення соціального та економічного
      статусу американця. Бачення далекої перспективи важливіше, ніж
      походження, освіта, раса, розумові здібності, зв’язки або практично
      будь-який окремий чинник, що визначає ваш успіх у житті та роботі. Ваше
      ставлення до часу, «часового горизонту» має величезний вплив на вашу
      поведінку та вибір. Здається, що люди, які далеко наперед дивляться у
      своєму житті та кар’єрі, приймають набагато кращі рішення про час і
      діяльність, аніж ті, хто мало думає про своє майбутнє. Правило: мислення
      про далеку перспективу покращує прийняття рішень на близьку перспективу.
      Успішні люди мають чітку орієнтацію на майбутнє. Вони міркують наперед
      на п’ять, десять або й двадцять років. Вони аналізують свої вибори та
      поведінку в теперішньому, аби впевнитися, що те, що вони роблять
      сьогодні, відповідає тому, чого вони прагнуть у далекому майбутньому.
    </p>
    <h3 align="center">Приймайте кращі рішення стосовно часу</h3>
    <p align="justify">
      У роботі, коли ви маєте чітке уявлення про насправді важливе в далекій
      перспективі, вам набагато легше приймати більш зважені рішення стосовно
      пріоритетів у близькій перспективі. За визначенням, усе важливе має
      довготривалі потенційні наслідки, а все неважливе має незначні
      довготривалі наслідки або не має їх зовсім. Починаючи роботу, ви повинні
      завжди питати себе: «Якими є потенційні наслідки, якщо я робитиму або не
      робитиму цього?» Правило: Майбутнє породжує впливи й часто визначає
      теперішні дії. Що чіткіше ви уявляєте свої прагнення на майбутнє, то
      більший вплив оця чіткість матиме на те, що ви зараз робите. Чітко
      дивлячись далеко вперед, ви більше здатні оцінювати свою теперішню
      діяльність із погляду відповідності до того, де ви насправді хочете
      опинитись.
    </p>
    <h3 align="center">Думайте про далеку перспективу</h3>
    <p align="justify">
      Успішні люди – це ті, хто готовий відкладати задоволення й іти на жертви
      в близькій перспективі для того, щоб отримати набагато кращі результати
      в далекій перспективі. З іншого боку, неуспішні люди більше думають про
      задоволення тут і тепер та швидкі результати, не задумуючись про
      перспективу. Мотиватор Деніс Вейтлі стверджує: «Невдахи намагаються
      втекти від своїх страхів та одноманітної роботи, виконуючи легенькі
      завдання. Переможців натомість мотивує жага виконувати завдання, які
      наближають їх до мети». Наприклад, приходити на роботу раніше, читати
      профільну літературу, брати участь у різних курсах підвищення
      кваліфікації та зосереджуватись на важливих завданнях – усе це в
      комплексі дуже позитивно вплине на ваше майбутнє. З іншого боку,
      приходити на роботу в останній момент, читати газету й пити каву,
      теревенити з колегами – це, звісно, цікаво та приємно в близькій
      перспективі, проте неодмінно призведе до відсутності підвищення,
      недостатніх досягнень і, зрештою, розчарування в далекій перспективі.
      Якщо завдання чи діяльність має значні позитивні потенційні наслідки,
      негайно зробіть цю справу основним пріоритетом і розпочинайте роботу без
      зволікань. У випадку, коли щось має значні негативні потенційні
      наслідки, якщо не виконати цього швидко та якісно, воно також стає
      пріоритетом. Хоч чим є ота жаба, наберіться рішучості проковтнути її
      передусім. Мотивація потребує мотиву. Що більшим є позитивний вплив,
      який діяльність чи поведінка справить на ваше життя, коли ви нарешті
      чітко це визначите, – то більш мотивованими будете ви для перемоги над
      прокрастинацією і швидко все зробите. Утримуйте зосередженість і
      продовжуйте рухатись, постійно починаючи й завершуючи такі завдання, які
      здатні змінити щось для вашої компанії та вашого майбутнього. Час минає
      так чи інакше, єдине питання – як саме ви його використаєте і де
      опинитесь після тижнів та місяців. І те, де ви закінчите, багато в чому
      залежить від обсягу ваших роздумів стосовно наслідків дій у найближчий
      час. Постійні думки про потенційні наслідки ваших виборів, рішень і
      поведінки є одним із найліпших способів визначити справжні пріоритети в
      роботі та особистому житті.
    </p>
    <h3 align="center">Чиніть за законом форсованої ефективності</h3>
    <p align="justify">
      Закон форсованої ефективності каже: «На все ніколи не вистачить часу,
      проте його завжди досить для найважливіших справ». Іншими словами, вам
      не під силу з’їсти кожного пуголовка чи жабу в ставку, проте ви можете
      з’їсти найбільшу та найгидкішу, і цього вам цілком вистачить, принаймні
      на зараз. Коли вам катастрофічно бракує часу і ви знаєте, що невиконання
      завдання чи проекту матиме серйозні наслідки, то завжди знайдете час –
      на жаль, переважно в останню хвилину. Ви починаєте працювати рано,
      засиджуєтесь допізна, намагаєтесь завершити роботу вчасно, аби уникнути
      незручностей, що можуть бути результатом невчасного виконання завдання
      чи роботи. Правило: ніколи не буде досить часу для виконання всього.
      Звичайні люди бізнесу, особливо менеджери в часи скорочень, працюють на
      110–130 % своїх можливостей. Робота й різні обов’язки продовжують
      надходити і накопичуватись. Кожен має стоси матеріалів, які треба
      прочитати. Одне з нещодавніх досліджень показує: середньостатистичний
      працівник має 300–400 годин непрочитаних матеріалів та невиконаних
      проектів удома чи в офісі. А означає це лише одне: ви ніколи не
      встигнете. І викиньте таке бажання з голови, бо сподіватись можна лише
      на виконання ваших основних завдань. Решта мусить зачекати.
    </p>
    <h3 align="center">Дедлайн – це виправдання</h3>
    <p align="justify">
      Багато хто стверджує: працюється краще під тиском дедлайну. На жаль,
      роки досліджень показують, що це рідко буває так. Під тиском дедлайну,
      часто створеного самостійно через прокрастинацію, людина переживає
      сильніший стрес, робить більше помилок і частіше, ніж за інших умов,
      мусить переробляти виконану роботу. Часто помилки, допущені під тиском
      дедлайну, призводять до дефектів, перевитрат, що може вилитись у суттєві
      фінансові втрати в дальшій перспективі. Так, інколи робота забирає
      більше часу, якщо людина в останню хвилину поспішає її виконати, але
      потім змушена все переробляти. Набагато краще ретельно спланувати час
      наперед і вибудувати зручний буфер для компенсації неочікуваних втрат
      часу. Скільки б часу не потребувало завдання на вашу думку, додайте ще
      20 % або й більше чи пограйте з собою в цікаву гру – виконати завдання
      раніше за поставлений дедлайн. Ви здивуєтесь, наскільки розслабленими
      почуватиметесь і наскільки краще виконуватимете роботу.
    </p>
    <h3 align="center">Три питання для максимальної продуктивності</h3>
    <p align="justify">
      Для того щоб не втратити пильності стосовно вчасного виконання ваших
      основних завдань, ви можете регулярно ставити собі три питання. Ось
      перше з них: «Які дії мають для мене найвищу цінність?» Іншими словами,
      якими є найбільші жаби, що їх ви мусите з’їсти для максимального внеску
      в організацію, родину і життя загалом? Це і є одним з найважливіших
      питань, що ви можете собі поставити і знайти на нього відповідь. Які дії
      мають для вас найвищу цінність? Спочатку подумайте самі. Потім запитайте
      начальника, згодом співробітників та підлеглих, друзів і родину. Ви наче
      наводите фокус на фотоапараті, а тому слід мати абсолютно чітке уявлення
      про дії найвищої цінності ще до початку роботи. Друге питання таке: «Що
      такого можу зробити я і ніхто, окрім мене, що дійсно матиме велике
      значення?» Це питання ставить покійний Пітер Друкер – гуру менеджменту.
      І воно насправді одне з найцінніших для досягнення особистої
      ефективності. Що такого можете зробити ви і ніхто, окрім вас, що дійсно
      матиме велике значення? Це щось під силу лише вам. Якщо не ви, то цього
      не зробить ніхто. Проте якщо ви це зробите, і зробите добре, то ваше
      життя й кар’єра насправді можуть змінитись. Що це за жаба особисто для
      вас? Щодня, щогодини ви можете себе про це питати і знайдете правильну
      відповідь. Ваше завдання – дати чітку відповідь, а тоді поставити це
      завдання попереду всіх інших справ. Ваше третє питання: «Як найкраще
      використати свій час саме зараз?» Іншими словами: «Яка найбільша жаба
      саме зараз?» Це питання посідає центральне місце в тайм-менеджменті.
      Правильна відповідь на нього – ключ до перемоги над прокрастинацією і до
      перетворення на дуже продуктивну особу. Щодня, щогодини одне завдання є
      найціннішим способом використати ваш час саме зараз. Ваше завдання –
      питати себе про це знову й знову і постійно працювати над відповіддю,
      якою б вона не була. Найважливіше виконайте спочатку, а другорядне
      залиште. Як казав Ґете: «Важливі справи не повинні страждати через
      справи неважливі». Що чіткіші ваші відповіді на ці три питання, то легше
      вам буде виставити чіткі пріоритети, перемогти прокрастинацію й почати
      роботу над тим, що являє собою найцінніше використання вашого часу.
    </p>
    <h4><em>З’їжте жабу!</em></h4>
    <ol>
      <li>
        Регулярно переглядайте перелік своїх завдань, діяльності та проектів.
        Постійно питайте себе: «Який проект чи діяльність, якщо я зроблю його
        вчасно, матиме найбільш позитивні наслідки для моєї роботи та
        особистого життя?»
      </li>
      <li>
        Визначте найважливіше, що ви можете робити щодня й щогодини, і
        привчіть себе постійно використовувати свій час на найцінніше. Що це
        для вас наразі? Те, що допомагає вам тут і тепер найбільше, поставте
        перед собою як мету, побудуйте план досягнення й почніть працювати над
        цим планом негайно. Пам’ятайте мудрі слова Ґете: «У справі серце
        здатне запалитись. Лише почате може завершитись».
      </li>
    </ol>
  </section>
</body>

</html>