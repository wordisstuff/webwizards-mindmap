<!DOCTYPE html>
<html lang="en">

<head>
  <meta charset="UTF-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0" />
  <title>Chapter 21</title>
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Raleway:ital,wght@0,700;1,400&display=swap" rel="stylesheet">
  <style>
    p {
      text-indent: 20px;
    }
  </style>
  <link rel="stylesheet" href="css/ch.css" />
</head>
<header align="center">Blended-10</header>
<nav>
  <button class="back" onclick="window.location.href='ch20.html';">Back</button>
  <button class="home" onclick="window.location.href='../index.html';">Home</button>
  <button class="next" onclick="window.location.href='../';">А всьо!</button>
</nav>

<body class="wrapper">
  <section>
    <h2 align="center">21. Виконуйте завдання по одному</h2>
    <p align="justify">
      З’їжте цю жабу! Абсолютно все планування, визначення пріоритетів і
      організація зводяться до цього простого поняття. Будь-якому великому
      досягненню людської цивілізації передував довгий період важкої
      зосередженої праці, доки робота не була виконана. Ваше вміння відбирати
      найважливіші завдання, починати їх, а тоді зосереджено працювати лише
      над ними аж до завершення є ключем до високого рівня виконання й
      особистої продуктивності.
    </p>
    <h3 align="center">Якщо ви почали, не спиняйтесь</h3>
    <p align="justify">
      Виконувати завдання по одному означає почати роботу й продовжувати
      працювати до виконання на 100 %. Ви спонукаєте себе до термінової
      роботи, повторюючи: «Повертайся до роботи!», коли відчуваєте непереборне
      бажання зупинитись або зайнятись чимось іншим. Зосереджуючись на
      єдиному, найважливішому завданні, ви можете на 50 % скоротити час,
      потрібний на його виконання. За приблизними підрахунками, спроби
      розпочати, а тоді припинити виконання завдання збільшують час виконання
      майже на 500 %. Щоразу повертаючись до виконання завдання, ви мусите
      згадувати, на чому зупинились і що ще вам слід зробити. А ще вам
      доведеться знову подолати інерцію та продовжити рух уперед. Знову
      доведеться шукати рушійну силу і продуктивний робочий ритм. Однак якщо
      ви спочатку ретельно підготуєтесь і лише тоді почнете, не зупиняючись,
      не відкладаючи роботу, доки її не буде зроблено, ви отримаєте енергію,
      ентузіазм та мотивацію. Ви працюєте все краще й краще, стаєте більш
      продуктивним. Працюєте швидше й ефективніше.
    </p>
    <h3 align="center">Не марнуйте часу</h3>
    <p align="justify">
      Правда і те, що якщо ви визначились із кількістю завдань, то виконання
      всього іншого є відносною втратою часу. Будь-яка інша діяльність не така
      важлива й потрібна, як обране завдання, яке ґрунтується на ваших
      пріоритетах. Що більше ви дисциплінуєте себе працювати нон-стоп над
      єдиним обраним завданням, то більшим є ваш прогрес на «графіку
      ефективності». Ви виконуєте більше якісної роботи за менший проміжок
      часу. Проте зупиняючи роботу, ви руйнуєте цей цикл і опускаєтесь на
      графіку вниз, де кожна частина завдання складніша й вимагає більшого
      часу.
    </p>
    <h3 align="center">Самодисципліна є визначальною</h3>
    <p align="justify">
      Елберт Габбард визначав самодисципліну як «здатність змусити себе робити
      те, що слід, коли це необхідно, незалежно від того, чи хочете ви цього».
      Зрештою, успіх вимагає тонн дисципліни. Самодисципліна,
      самовдосконалення й самоконтроль – ось основні будівельні блоки
      характеру та високого рівня виконання. Починаючи виконувати пріоритетне
      завдання і продовжуючи роботу над ним, доки воно не буде завершене на
      100 %, ви по- справжньому перевіряєте ваш характер, силу волі та
      рішучість. Наполегливість – це самодисципліна в дії. У мене для вас
      хороша новина: що більше ви дисциплінуєте себе неухильно працювати над
      головним завданням, то більше любите й поважаєте себе, вищою є ваша
      самооцінка. І навпаки: що більше ви любите й поважаєте себе, то легше
      вам дисциплінувати себе працювати ще більше. Зосереджуючись чітко й
      упевнено на одному завданні до повної його готовності, ви насправді
      гартуєте і формуєте свій характер. Ви стаєте неперевершеною людиною. Ви
      почуваєте себе сильнішим, більш компетентним і впевненим, а отже,
      щасливішим. Почуваєтесь потужнішим та продуктивнішим. І нарешті, ви
      відчуваєте, що можете поставити собі мету й досягти її. Відтепер ви –
      володар власної долі. Ви ставите себе на висхідну спіраль професійної
      ефективності, де ваше майбутнє абсолютно гарантоване. І ключем до всього
      цього стає ваше визначення найціннішого та найважливішого завдання, яке
      ви можете виконати в певний момент, а тоді з’їсти цю жабу!
    </p>
    <h4><em>З’їжте жабу!</em></h4>
    <ol>
      <li>
        Дійте! Сьогодні ж прийміть рішення обрати найважливіше завдання чи
        проект, який ви можете виконати, і негайно беріться за його втілення.
      </li>
      <li>
        Розпочавши роботу над найважливішим завданням, дисциплінуйте себе
        продовжувати його виконувати аж до стовідсоткової готовності. Нехай
        для вас це буде перевіркою, чи є ви насправді людиною, яка приймає
        рішення завершити щось і працює до кінця. Якщо вже розпочали, не
        зупиняйтесь, доки не завершите роботу.
      </li>
    </ol>
  </section>
</body>

</html>