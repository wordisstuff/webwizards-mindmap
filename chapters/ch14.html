<!DOCTYPE html>
<html lang="en">

<head>
  <meta charset="UTF-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0" />
  <title>Chapter 14</title>
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Raleway:ital,wght@0,700;1,400&display=swap" rel="stylesheet">
  <style>
    p {
      text-indent: 20px;
    }
  </style>
  <link rel="stylesheet" href="css/ch.css" />
</head>
<header align="center">Blended-10</header>
<nav>
  <button class="back" onclick="window.location.href='ch13.html';">Back</button>
  <button class="home" onclick="window.location.href='../index.html';">Home</button>
  <button class="next" onclick="window.location.href='ch15.html';">Next</button>
</nav>

<body class="wrapper">
  <section>
    <h2 align="center">14. Тисніть на себе</h2>
    <p align="justify">
      У світі повно людей, які чекають, що хтось прийде й мотивує їх нарешті
      стати тими, якими вони хотіли б бути. Але проблема в тому, що ніхто не
      прийде. Усі ці люди чекають автобуса на вулиці, якою автобуси просто не
      їздять. Якщо вони не візьмуть відповідальність за своє життя й не
      докладуть зусиль, то можуть назавжди залишитись чекати. Саме це й робить
      більшість людей. Лише близько 2 % людей здатні працювати без нагляду. Їх
      ми називаємо лідерами. Ви повинні стати такою людиною і, повірте, цілком
      можете нею стати, варто лише захотіти. Для того щоб реалізувати свій
      повний потенціал, ви повинні сформувати звичку докладати зусиль, а не
      чекати, що хтось інший прийде і зробить це за вас. Вам треба обрати
      своїх жаб, а тоді змусити себе з’їсти їх усіх у порядку важливості.
    </p>
    <h3 align="center">Докладайте зусиль</h3>
    <p align="justify">
      Уявіть, що ви – приклад для інших. Підвищуйте планку для себе.
      Виставлені вами для самого себе стандарти роботи й поведінки повинні
      бути вищими, ніж будь-хто міг би для вас виставити. Пограйте з собою в
      гру: вставати трохи раніше, працювати трохи затятіше й залишатися трохи
      довше. Завжди шукайте способу пройти ще зайву милю, зробити більше, ніж
      те, за що вам платять. Психолог Натаніел Бренден визначив самооцінку –
      визначальну рису особистості – як «репутацію, що ви маєте для самого
      себе». Ви піднімаєте або знижуєте свою репутацію для самого себе тим, що
      робите, або тим, що вам не вдається. Хороша новина полягає в тому, що ви
      почуваєтесь краще щоразу, коли штовхаєте себе докласти найбільших
      зусиль. Ви підвищуєте самооцінку щоразу, коли виходите за рамки й робите
      те, перед чим пересічна людина відступила б.
    </p>
    <h3 align="center">Створюйте уявні дедлайни</h3>
    <p align="justify">
      Найкращий спосіб перемогти прокрастинацію – працювати так, наче на
      виконання найважливішої роботи ви маєте лише один день. Щодня уявляйте,
      що ви отримали термінове повідомлення і завтра вам треба виїхати з міста
      на місяць. Якби вам потрібно було залишити місто на місяць, що ви точно
      зробили б перед від’їздом? Якою б не була відповідь, негайно беріться до
      справи. Ще один спосіб напружитись – уявити, що ви отримали тижневу
      відпустку на чудовому курорті «все включено» і завтра вам від’їжджати,
      інакше путівку віддадуть комусь іншому. Що, на вашу думку, має бути
      зроблене перед тим, як ви спокійно поїдете у відпустку? Що б це не було,
      негайно беріться до справи. Успішні люди постійно напружуються, аби
      працювати на найкращому рівні. Неуспішні ж потребують інструкцій,
      нагляду та спонукання від інших. Напружуючи свої сили, ви досягнете
      більшого й швидше, ніж раніше. Ви станете високопродуктивною
      особистістю. Ви чудово почуватиметесь і крок за кроком вибудуєте звичку
      швидко виконувати завдання, що слугуватиме вам вірою й правдою протягом
      усього життя.
    </p>
    <h4><em>З’їжте жабу!</em></h4>
    <ol>
      <li>
        Ставте собі дедлайни та проміжні дедлайни для кожного завдання й
        діяльності. Створіть власну «систему форсування». Підвищуйте планку
        для себе й не дозволяйте собі розслаблятись. А встановивши дедлайн,
        дотримуйтесь його і навіть намагайтесь випереджати строк виконання.
      </li>
      <li>
        Записуйте кожен крок великої роботи чи проекту перед тим, як почати.
        Визначте, скільки хвилин або годин вам потрібно для закінчення кожної
        фази, а тоді намагайтесь зробити все швидше. Побийте власний рекорд
        виконання роботи. Зробіть із цього гру й намагайтесь виграти!
      </li>
    </ol>
  </section>
</body>

</html>