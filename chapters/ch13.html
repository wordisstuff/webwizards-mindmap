<!DOCTYPE html>
<html lang="en">

<head>
  <meta charset="UTF-8" />
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0" />
  <title>Chapter 13</title>
  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Raleway:ital,wght@0,700;1,400&display=swap" rel="stylesheet">
  <style>
    p {
      text-indent: 20px;
    }
  </style>
  <link rel="stylesheet" href="css/ch.css" />
</head>
<header align="center">Blended-10</header>
<nav>
  <button class="back" onclick="window.location.href='ch12.html';">Back</button>
  <button class="home" onclick="window.location.href='../index.html';">Home</button>
  <button class="next" onclick="window.location.href='ch14.html';">Next</button>
</nav>

<body class="wrapper">
  <section>
    <h2 align="center">13. Визначте основні перепони</h2>
    <p align="justify">
      Між тим, хто ви є сьогодні, і вашою метою, якої прагнете досягти, є одна
      велика перепона, яку слід здолати, перш ніж дістатися заповітної мети.
      Ваше завдання – чітко її визначити. Що вас затримує? Що встановлює
      швидкість, із якою ви досягаєте цілей? Що визначає, наскільки швидко ви
      рухаєтесь від того місця, де ви є, до того, куди прагнете дійти? Що
      зупиняє чи утримує вас від поїдання жаби, яка може дійсно щось змінити?
      Чому ви досі не досягли своєї мети? Це деякі з головних питань, які ви
      будете собі ставити й відповідатимете на них на шляху до досягнення
      високого рівня особистої продуктивності та ефективності. Хоч що ви
      робите, завжди існує чинник обмеження, що визначає, як швидко і
      наскільки добре ви можете досягти мети. Ваша справа – вивчити завдання й
      визначити чинник обмеження чи перепону. Тепер ви повинні зосередити всю
      свою енергію на пом’якшенні дії цього чинника.
    </p>
    <h3 align="center">Визначте чинник обмеження</h3>
    <p align="justify">
      Фактично в кожному завданні – байдуже, великому чи малому, – існує
      чинник, що встановлює швидкість, із якою ви досягаєте мети чи завершуєте
      роботу. Що це? Зосередьте свою розумову енергію на цій ключовій сфері.
      Це може стати найбільш продуктивним використанням вашого часу й
      талантів. Цією перепоною може бути людина, чиєї допомоги або рішення ви
      потребуєте, ресурс, слабкість у певній частині компанії тощо. Проте
      чинник обмеження завжди наявний, і знайти його – ваше завдання. Наведемо
      приклад: мета бізнесу – знайти й утримати клієнтів. Якщо клієнтів
      досить, то компанія отримує достатній прибуток, росте і процвітає. У
      кожному бізнесі є свій чинник обмеження чи вузьке місце, що визначає, як
      швидко й добре компанія досягає поставленої мети. Річ може бути в
      маркетингу, рівні продажів чи купівельній спроможності. Може бути у
      вартості роботи, у методах виробництва, у рівні притоку грошей або
      витрат. Успіх компанії може зумовлюватись конкуренцією, клієнтами або
      поточним станом ринку. Один із цих чинників більше, ніж інші, визначає,
      наскільки швидко компанія досягне процвітання й прибутковості. Що це?
      Точне визначення чинника обмеження в будь-якому процесі та зосередження
      на ньому зазвичай дають більше користі за короткий період, ніж будь-яка
      інша діяльність.
    </p>
    <h3 align="center">Застосовуйте правило 80/20 до подолання перепон</h3>
    <p align="justify">
      Правило 80/20 можна також застосовувати до вашого життя й роботи. Це
      означає, що 80 % усіх перепон, тобто чинників, які стримують вас від
      досягнення мети, є внутрішніми. Вони всередині вас самих – у ваших
      особистих якостях, уміннях, звичках, дисципліні й компетенції. Або,
      можливо, проблема всередині компанії чи організації. Лише 20 % чинників
      обмеження належать до зовнішніх і лежать поза вами та вашою
      організацією. Лише 20 % чинників – це конкуренція, ринок, уряд чи інші
      організації. Ваша ключова перепона може бути незначною й не завжди
      очевидною. Інколи слід скласти перелік кроків усього процесу, перевірити
      всю діяльність, аби визначити точно, що ж вас усе-таки стримує. Буває,
      що єдине негативне сприйняття чи відмова клієнта гальмує весь процес
      продажів. Інколи відсутність єдиної риси може стримувати рівень
      зростання продажу продукту чи послуги. Подивіться критично на свою
      компанію. Погляньте на свого начальника, колег і всіх працівників та
      визначте, чи ключова слабкість, яка стримує вас або компанію, полягає в
      них. Зрозумійте, чи це не вони гальмують досягнення ваших ключових
      цілей.
    </p>
    <h3 align="center">Зазирніть у себе</h3>
    <p align="justify">
      Успішні люди повсякчас починають аналіз перепон із такого запитання: «Що
      в мені стримує мене ж?» Вони беруть цілковиту відповідальність за своє
      життя і дивляться на себе як на причину й розв’язання всіх проблем
      водночас. У своєму житті ви повинні мати чесність поглянути глибоко в
      себе, шукаючи чинник обмеження. Що встановлює швидкість, із якою ви
      досягаєте своєї мети? Невпинно питайте себе: «Що встановлює швидкість,
      із якою я отримую потрібні мені результати?»
    </p>
    <h3 align="center">Намагайтеся досягти точності</h3>
    <p align="justify">
      Формулювання перепон визначає стратегію, за допомогою якої ви будете їх
      пом’якшувати. Невміння визначити правильну перепону, помилка в цьому
      може зіштовхнути вас зі шляху. Може статися, що ви будете розв’язувати
      не ту проблему. Одна велика корпорація переживала спад продажів. Лідери
      корпорації вирішили, що основною перепоною були якість продажів і
      менеджмент. Вони витратили неймовірні кошти на реорганізацію менеджменту
      й перекваліфікацію продавців. Лише згодом з’ясувалося: першопричиною
      того, що продажі знизились, була помилка бухгалтера, який випадково
      виставив надто високі ціни на продукцію порівняно з конкурентами на
      ринку. Щойно корпорація відновила справедливу ціну, продажі знову
      збільшились і компанія повернулася до процвітання. За кожною перепоною
      чи вузьким місцем, щойно ви їх знайшли та усунули, стоїть наступна
      перепона або чинник обмеження. Щоразу намагаючись зранку дістатися
      роботи вчасно чи побудувати кар’єру, ви зіштовхуєтесь із чинниками
      обмеження або заторами, які задають швидкість. Ваше завдання полягає в
      тому, щоб їх знайти й зосередити енергію на якнайшвидшому їх усуненні.
      Коли ви починаєте день із перемоги над затором чи перепоною, ви
      почуваєтесь повним особистої енергії. Це надає вам сил починати й
      завершувати роботу. Завжди буде щось, що треба долати. Часто перемога
      над ключовою перепоною або чинником обмеження і є найбільшою жабою, яку
      ви мусите з’їсти наразі.
    </p>
    <h4><em>З’їжте жабу!</em></h4>
    <ol>
      <li>
        Визначте найважливішу мету у вашому житті сьогодні. Що це? Яка мета,
        якщо ви її досягнете, матиме найбільш позитивний вплив на ваше життя?
        Яке кар’єрне досягнення найпозитивніше вплине на вашу роботу?
      </li>
      <li>
        Визначте одну перепону, внутрішню чи зовнішню, що встановлює
        швидкість, із якою ви досягаєте мети. Запитайте себе: «Чому я досі
        цього не досяг? Що в мені стримує мене ж?» Якими б не були відповіді,
        дійте не зволікаючи. Робіть щось. Робіть будь-що, головне – почати.
      </li>
    </ol>
  </section>
</body>

</html>